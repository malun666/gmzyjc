## 4.21徐灵胎治暑热案

芦墟迮耕石，暑热坏证，脉微欲绝，遗尿谵语，寻衣摸床。此阳越之证，将大汗出而脱。急以参附加童便饮之，少苏而未识人也。余以事往郡，戒其家曰：如醒而能言，则来载我。越三日来请，亟往，果生矣。医者谓前药已效，仍用前方，煎成未饮，余至，曰：阳已回，火复炽，阴欲竭矣，附子入咽即危！命以西瓜啖之，病者大喜，连日啖数枚，更饮以清暑养胃而愈。

（《洄溪医案》）

〔评按〕此案颇有影响，曾在当时传为吴中佳话，袁简斋太史作《徐灵胎先生传》时，即将其写入传中。

徐氏在《临证指南医案》暑门中按道：“病重证危，属热邪横逆，不但人参不可轻用，而桂附干姜服之无不立毙。”可见暑证用药，最忌温热。然而此例暑热坏证，阳浮阴耗，瞬将脱亡，则又非参附不能挽回生机，故徐氏用之，何况有童便滋阴降火，既能引浮阳入阴，又能减参附之性热，所以自当无虑。急则治其标，缓则治其本，当阳回阴敛之后，暑热即是病本，故徐氏二诊时改用西瓜嘱食，并加清暑养胃之剂而病愈。西瓜甘寒清润，向有天生白虎之称，其善解暑热，尤能生津增液，用于暑热津伤，正气亏耗者颇为适宜。
