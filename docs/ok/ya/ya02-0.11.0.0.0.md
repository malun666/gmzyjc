## 2.11许叔微治膀胱气痛案

顷①在徽城②日，歙③尉宋荀甫，膀胱气④作疼不可忍。医者以刚剂与之，疼愈甚，小便不通三日矣。脐下虚胀，心闷。予因候之，见其面赤黑，脉洪大……予曰：投热药太过，阴阳痞塞，气不得通，为之奈何。宋尉尚手持四神丹数粒，云：医者谓痛不止，更服之。予曰：若服此定毙，后无悔。渠⑤恳求治。予适有苓散一两许，分三服，易其名，用连鬓葱一茎、茴香一撮、盐一钱，水一盏半，煎七分，令接续三服。中夜下小便如墨汁者一二升，脐下宽得睡。翌日诊之，脉已平矣。续用硇砂丸⑥与之，数日差。

(《普济本事方》卷三）

〔注释〕

①顷：不久。

②徽城：即徽州，治所在今安徽歙县。

③歙：县名，即今之安徽歙县。

④膀胱气：泛指膀胱气化功能障碍，引起小便不畅的病变。症见小便困难或尿闭、小腹胀满疼痛等。

⑤渠：他。

⑥硇砂丸：据《普济本事方》卷三，其方为：“木香、沉香、巴豆肉（全者）各一两，铜青半两（研），青皮二两（不去皮），硇砂一分（研）。右上二香、青皮三味细，同巴豆慢火炒，令紫色为度，去巴豆，为末，入青、砂二味研匀，蒸饼和丸如梧子大。每服七丸至十丸，盐汤吞下，日二三服，空心食前服。”

〔评按〕本例膀胱气痛，因医者投热药太过，而致阴阳痞塞，气不得通。许氏治用五苓散配服连鬓葱、茴香、盐等通阳化气，利尿通淋，三服而小便得通，脐下得宽。可见寻常之药，每有不寻常之功效，关键在于谨守病机，毋失其宜。硇砂丸中用巴豆通腑气而涤蓄邪，蓄邪去而气化得行。所以许氏在本案后又谆谆告人：大抵此疾，因虚得之，不可以虚而骤（用）补药。
