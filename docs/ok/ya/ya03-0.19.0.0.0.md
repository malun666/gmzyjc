## 3.19杨继洲治腿痛案

庚辰夏，工部郎许鸿宇公，患两腿风，日夜痛不能止，卧床月余。宝源局①王公，乃其属官，力荐予治之。时名医诸公，坚执不从。许公疑而言曰：两腿及足，无处不痛，岂一二针所能愈？予曰：治病必求其本，得其本穴会归之处，痛可立而止，痛止即步履，旬日之内，必能进部。此公明爽，独听予言，针环跳、绝骨，随针而愈。不过旬日，果进部，人皆骇异。假使当时不信王公之言，而听旁人之语，则药力岂能及哉？是惟在乎信之笃②而已，信之笃，是以获其效也。

（《针灸大成）卷九）

〔注释〕

①宝源局：明、清两代铸造钱币的机构。

②笃（dǔ堵）：忠实；真诚。

〔评按〕环跳穴系足少阳、太阳交会穴，绝骨系八会穴之一（髓会绝骨），二穴均能主治下肢痿痹疼痛之疾，杨氏治病求本，取此会穴，故而疗效显著，使腿足尽痛随针而愈。
