## 3.26王肯堂治热厥案

余于六月中旬，治戴姓一证体厥①，脉虚，肢冷，周身赤点隐隐于皮肤，口渴，谵妄。前医不明，妄用辛温回阳，几危。因辨之曰：此乃阳症似阴之象，况时当盛暑，拟用温热急下存阴法治之，以西洋参三钱、锦纹军三钱、枳壳一钱、生甘草八分、风化硝二钱（和冲）服后，得下黑矢②如胶者甚多，小便赤涩亦减。以本方去硝、黄，加连翘、山栀、银花数贴而安。若非力辨辛温之误，岂不死于庸俗之手，而人皆以三阴症而不疑。吾所以知非阴症者，因口渴、谵妄、欲饮、舌苔焦黄而燥。肢体厥逆乃热深厥深之现象，于是用河间温热例治之而愈。

（《肯堂医论》卷中）

〔注释〕

①体厥：指身体出现逆冷的现象。

②矢：通“屎"。

〔评按〕本案的辨证要领为口渴、谵妄、欲饮、舌苔焦黄而燥，其中尤以舌苔的表现更为可凭。阴症亦可见到黑苔或黄苔者，然其必润滑而不燥。由于辨证准确，方药贴切，故而获得预期疗效。
