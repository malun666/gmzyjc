## 3.25王肯堂治蓄血中焦案

来熙庵廉宪急柬①招予诊其侄，力大，身体丰硕，伤寒已二十八日，人事不省，不能言语，手足扬掷，腹胀如鼓而热烙手，目赤气粗，齿槁舌黑。参、附、石膏、硝、黄、芩、连无不服，诸名公已言旋②矣。予诊之，脉独鼓手，用大黄一两，佐以血药一剂，下黑臭血一二斗，少，四剂始清。熙庵公问：予侄昏三日，所存唯一息耳，君何用剂且大、且多，幸遂生全，敢问其说。予曰：治病用药，譬之饮酒，沧海之量，与之涓滴，则喉唇转燥矣。以若大躯壳，病邪甚深，不十倍其药，何效之臻。且此恙寒邪入胃，蓄血在中，其昏沉扬掷是喜妄如狂之深者也。不知为病而望之为死，不弃之乎。夫大黄未尝不用，苟投非其时，品剂轻小，一或不应，用心惑矣，宁能放胆而用哉。

（《肯堂医诊》卷下）

〔注释〕

①柬（jiǎn检）：信件、名片、帖子等的泛称。

②旋：倾刻，不久。

〔评按〕《伤寒论》有太阳表邪不解，外邪化热入里，与血相结而成蓄血证者，方用桃核承气汤、抵当汤等攻下瘀热为治。此案亦为蓄血，惟其蓄血部位不同，彼在下焦，此在中焦，故见昏沉扬掷、腹胀灼手、目赤气粗、齿槁舌黑等阳明血瘀燥热之证。治用大剂量大黄为主，其泻热、凉血、行瘀，最能切中病机，故而药后病愈。
