## 3.16杨继洲治手臂不举案

乙卯岁①，至建宁②。滕柯山母患手臂不举，背恶寒而体倦困，虽盛暑喜穿棉袄，诸医俱作虚冷治之。予诊其脉沉滑，此痰在经络也。予针肺俞、曲池、三里穴。是日即觉身轻手举，寒亦不畏，棉袄不复着矣。后投除湿化痰之剂，至今康健，诸疾不发。若作虚寒，愈补而痰愈结，可不慎欤。

（《针灸大成》卷九）

〔注释〕

①乙卯岁：明嘉靖三十四年（公元1555年）。

②建宁：明代府名。即今福建之建瓯。

〔评按〕杨氏根据脉象沉滑，判断滕母的病患系由痰阻经络所引起，而排除了虚冷之因，遂以健脾化痰、疏通经络为治，取穴肺俞、曲池、三里而症状大减。继投以除湿化痰之剂而痊愈。辨证施治何其重要，针灸临床亦复如此！
