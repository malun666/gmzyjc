## 3.24王肯堂治不寐案

余治一妇惊悸不寐已延半载，医治不效，乞余诊治。尺脉微数，两寸浮洪，显是阳不交阴，卫气仅行于阳而不行于阴，故心肾不交也。即仿前法，用川连二钱另煎待冷，桂心二钱另煎待冷，用半夏、秫米各三钱，取甘澜水①煎成，加连汁、肉桂汁和匀，乘温徐徐频饮。服后觉倦，至夜安睡甚酣。前患已瘳②，稍有惊悸，改用补心丹加减而愈。

（《肯堂医论》卷下〉

〔注释〕

①甘澜水：据《伤寒论》载作甘澜水法：取水二斗，置大盆内，以杓扬之，水上有珠子五六千颗相逐，取用之。

②瘳（chōu抽）：病愈。

〔评按〕不寐的原因很多，本案为心肾不交所致。治用交泰丸合《灵枢》半夏秫米汤取效。黄连清心火，肉桂引火归源，二药合用，使心肾相交，水火既济而入寐；半夏和胃，秫米化浊，二药合用，使胃和则卧安，配合交泰丸调节心神而增强疗效。
