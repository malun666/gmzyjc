## 2.28李东垣治黄疸案

戊申六月初，枢判①白文举年六十二，素有脾胃虚损病，目疾时作，身面目睛俱黄，小便或黄或白，大便不调，饮食减少，气短上气，怠惰嗜卧，四肢不收；至六月中目疾复作，医以泻肝散下数行而前疾增剧。予谓大黄、牵牛虽除湿热而不能走径络，下咽不入肝经，先入胃中，大黄苦寒重虚其胃，牵半其味至辛能泻气，重虚肺本，嗽大作，盖标实不去，本虚愈甚，加之适当暑雨之际，素有黄证之人，所以增剧也。此当于脾胃肺之本脏，泻外经中之湿热，制当清神益气汤主之而愈。清神益气汤：

茯苓、升麻以上各二分，泽泻、苍术、防风以上各三分，生姜五分，此药能走经，除湿热而不守，故不泻本脏，补肺与脾胃本气之虚弱。

青皮一分，橘皮、生甘草、白芍药、白术以上各二分，人参五分，此药皆能守本而不走经，不走经者，不滋经络中邪，守者能补脏之元气。

黄柏一分，麦门冬、人参以上各二分，五味子三分，此药去时令浮热湿蒸。上件锉如麻豆大，都作一服，水二盏，煎至一盏，去渣稍热空心服。

（《脾胃论》卷下》

〔注释〕

①枢判：宋、元时枢密院的负责官员。

〔评按〕本案为黄疸兼目疾之症，湿热薰蒸故身面目睛俱黄，小便黄；脾胃虚损，清阳下陷故饮食减少，大便不调，气短上气，怠惰嗜卧。其治以健脾益气、清泄湿热为法。所制清神益气汤中，人参、白术、五味子、甘草补气益阴，防风、升麻、茯苓、泽泻升阳除湿；黄柏泻火除湿。对脾虚兼有湿热之证，颇为合拍。又原案中人参一味重出，且用量不同，或为传刻之误，临证使用时取一即可。
