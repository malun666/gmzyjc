## 4.2张璐治中风案

御前侍卫金汉光如夫人，中风四肢不能举动，喘鸣肩息①声如拽锯，不能著枕，寝食俱废者半月余，方邀治于石顽。诊其脉，右手寸关数大，按久无力，尺内愈虚；左手关尺弦数，按之渐小，惟寸口数盛。或时昏眩、或时烦乱。询其先前所用诸药，皆二陈②、导痰③，杂以秦艽、天麻之类。不应，又与牛黄丸④，痰涎愈逆，危殆益甚。因疏六君子，或加胆星、竹沥，或加黄连、当归。甫四剂而喘息顿除；再三剂而饮食渐进，稍堪就枕；再四剂而手足运动；十余剂后，屏帏之内，自可徐行矣。因思从前所用之药，未尝不合于治，但以痰涎壅盛，不能担当，峻用参、术开提胃气，徒与豁痰，中气转伤，是以不能奏勣⑤耳。

（《张氏医通》卷一〉

〔注释〕

①喘鸣肩息：气喘痰鸣，抬肩呼息。

②二陈；即二陈汤。

③导痰：即导痰汤。方由二陈汤加南星、枳实组成。功能燥湿豁痰。适用于痰涎壅盛者。

④牛黄丸：即《和剂局方》牛黄清心丸。方由白芍、麦冬、黄芩、当归、防风、白术、柴胡、桔梗、川芎、茯苓、杏仁、神曲、蒲黄、人参、羚羊角、麝香、冰片、肉桂、大豆黄卷、阿胶、白蔹、炮姜、牛黄、犀角、雄黄、山药、甘草、金箔、大枣组成。主治诸风缓纵不遂，语言蹇塞，心神恍惚，怔忡健忘，头目眩冒，胸中烦郁，痰涎壅塞，精神昏愦等证。

⑤勣（jī击）：功效。

〔评按〕本例中风系因脾虚痰盛所致。脾虚生痰，外窜经络则四肢不遂；上壅肺气则气喘痰鸣，病之为甚，寝食俱废。此属本虚标实之证，脾虚是本，痰盛是标。治宜标本兼顾，而以求本为主。前医不及其本，一味攻痰，致使中气愈伤，痰愈化生，所以病愈加甚。张氏方选六君，重用参术，以健脾益气为主；加胆星、竹沥、黄连等化痰清热为辅。总使脾健则新痰不生，胃开则浊邪不留，痰化则气喘必平而病愈。
