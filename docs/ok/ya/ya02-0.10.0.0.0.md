## 2.10许叔微治膈中停饮案

予生平有二疾，一则脏腑下血，二则膈中停饮。下血有时而止，停饮则无时。始因年少时夜座为文，左向伏几案，是以饮食多坠向左边。中夜以后稍困乏，必饮两三杯。即卧就枕，又向左边侧睡，气壮盛时殊不觉，三五年后，觉酒只从左边下，漉辘有声，胁痛，饮食殊减，十数日必呕数升酸苦水，暑月只是右边身有汗，漐漐常润，左边病处绝燥。遍访名医及海上方服之，少有验。……予后揣度之，已成癖囊，……于是悉摒诸药，一味服苍术，三月而疾除。……其法苍术一斤，去皮切，末之，用生油麻①半两，水二盏，研滤取汁；大枣十五枚，烂煮去皮核研，以麻汁匀研成稀膏，搜和入臼熟杵，丸梧子大，干之。每日空腹用盐汤吞下五十丸，增至一百丸、二百丸。忌桃李雀鸽。

（《普济本事方》卷三）

〔注释〕

①油麻；即黑芝麻。功能补肝肾、润五脏。

〔评按〕《金匮要略》有云：“其人素盛今瘦，水走肠间，沥沥有声，谓之痰饮。”“饮水流行，归于四肢，当汗出而不汗出，谓之溢饮。”许氏用健脾燥湿之苍术为主药，以治因脾虚水停所致的膈中停饮之证，方证合拍，故收效甚捷。油麻有滋阴润燥之功，可缓苍术燥烈之性。若服苍术丸后燥甚者，许氏还制有山栀散配服。山栀散即山栀一味，干燥为末，每服少许，沸汤冲服。
