## 3.6汪机治妊娠恶阻案

一妇，形质瘦小，面色近紫，产后年余，经水不通。首夏，忽病呕吐，手指麻痹，挛拳不能伸展，声音哑小，岁不出声。医皆视为风病，危之①。予诊脉，皆细微近滑。曰：此妊娠恶阻病也。众谓经水不通，安有妊理。予谓：天下之事，有常有变，此乃事之变也。脉虽细微，似近于滑，又尺按不绝，乃妊娠也。遂以四君子加二陈治之，诸证俱减。尚畏粥汤，惟食干糕、香燥之物而生意。

（《石山医案》卷中）

〔注释〕

①危之：即认为病情危险。

〔评按〕产后停经年余是较常见的生理现象，特别是乳母哺育婴儿时。一位生育年龄的妇女，在此期间如出现呕吐现象，首先应该想到妊娠的可能性。并仔细地排除引起呕吐的其他疾病。汪氏此案，即为例证。
