## 2.3钱乙治小儿喘咳案

东都张氏孙九岁，病肺热。他医以犀、珠、龙、麝①、生牛黄治之，一月不愈。其证嗽喘闷乱，饮水不止，全不能食。钱氏用使君子丸，益黄散，张曰：“本有热，何以又行温药？他医用凉药攻之，一月尚无效。”钱曰：“凉药久则寒不能食。小儿虚不能食，当补脾，候饮食如故，即泻肺经，病必愈矣。”服补脾药二日，其子欲饮食，钱以泻白散②泻其肺，遂愈。

（《小儿药证直诀》卷中）

〔注释〕

①犀、珠、龙、麝：即犀角、真珠、龙脑（冰片）、麝香。

②泻白散：方出《小儿药证直诀》。由地骨皮、炒桑白皮各一两，炙甘草一钱，为粗末，加粳米一撮，水煎食前服。功能清泻肺热，止咳平喘。

〔评按〕此案本属肺热，但前医误用犀角、真珠、冰片、麝香等清心平肝之药，药证不符，故不仅不能清肺热，反而损其脾气，以致口渴不食。钱氏先补脾，后泻肺，寓泻于补，契合病机，故病遂愈。泻白散是钱氏所创治疗肺热喘嗽的良方，方中地骨皮、桑白皮清热泻肺，甘草、粳米益气养胃，集药疗与食补于一体，至今仍为医界所推重。
