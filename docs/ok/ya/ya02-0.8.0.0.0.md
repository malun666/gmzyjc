## 2.8许叔微治伤寒案

尝记一亲戚病伤寒，身热头疼无汗，大便不通已四五日。予讯问之，见医者治大黄、朴硝等欲下之。予曰：子故少待，予为视之。脉浮缓，卧密室中，自称其恶风。予曰：表证如此，虽大便不通数日，腹又不胀，别无所苦，何遽便下。大抵仲景法，须表证罢，方可下。不尔，邪乘虚入，不为结胸①，必为热利也。予作桂枝麻黄各半汤，继以小柴胡，漐漐②汗出，大便亦通而解。

（《普济本事方》卷九）

〔**注释**〕

①结胸：指邪气结于胸中，出现心下痛，按之硬满的病证。

②漐（zhē折）漐：微微汗出的样子。

〔**评按**〕此例表证未罢，虽大便不通数日，而腹无胀满，说明里无燥实之邪，故许氏反对通下，径于解表，先用桂枝麻黄各半汤小发汗，使邪从汗解而正亦不伤；继以小柴胡汤和解表里，使外邪去除，胃气因和，津液得下，大便自通而病愈。许氏于此案审证求因，治法切中病本，可谓深得仲景心法。
