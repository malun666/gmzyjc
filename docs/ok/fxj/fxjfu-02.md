# 附录一：张大昌先生

张大昌先生系《辅行决》的收藏捐献者，临床经验丰富，理论造诣极高。现将其未公开发行的《经法述义》中的一篇摘出，以供大家研究。

## 1、张大昌1982年序

讲解经方，宋时成无己首创之。论药之分剂，引唐?陈藏器《本草拾遗》云：“诸药有宣、通、补、泻、轻、重、滑、涩、燥、湿，此十种者，是药之大体。”寇宗奭《本草衍义》云：“此十种今详之，寒热两种何独见遗？如寒可去热，大黄、朴硝之属也。热可去寒，附子、桂是也。今特补此二种，以尽厥旨。”自尔以往，医家皆依此，谓之十剂或十二剂。其组织制度，以君臣佐使为准则。其引《神农本草经》云：“方宜一君一臣三使五佐，又可一君三臣九佐使也。”然依此说核考经方，不能得其意旨。成氏又引王冰补经《素问?至真要大论》文，拟定大、小、奇、偶、缓、急、复七者，以为方之种类，历来医家亦颇见允纳。而据补经理论之谓：“远近汗下多少。”则又与经方凿纳不入。盖王冰补经每发挥敷演，论理不免夸空。识者不以微瑕弃玉可也。故今仍式其目而名义有所斧正。夫经方者，传统实效者也，万古不易之准则，医药学术之结晶也。其盛誉，其价值非世流之时方可同日而语也。今欲以模为式，引就正统。故但例方若干首，其他则不惶及焉，世间或于传缺佚者，盖师经义，拟比而补之。抑治庄之作，非敢僭妄尔。

张大昌1982年秋

## 2、张大昌1990年序

《汤液经法》此书始见于《汉书?艺文志》经方类中。为已佚古医方类著作。

经方者，传统实效者也，万古不易之准则，医药学术之结晶也。其盛誉，其价值非世流时方可同日而语也。古方制度，有君、臣、佐、使之说，有一君、一臣、一佐、一使，有一君、二臣、二佐、二使也。《素问?至真要大论》文，拟定，大、小、奇、偶、缓、急、复七方。《本草拾遗》云：“诸药有宣、通、补、泻、轻、重、滑、涩、燥、湿，此十种者，是药之大体。”昔黄帝与臣工、岐伯、雷公等，编难问证，详病变之情，脏腑经俞之景，以为《内经》。商?伊尹以元圣之才，仰观天文，俯察地理，远求诸物，近求诸身，撰用《神农本草》，准次阴阳之道，参伍之变，错综其事，引而伸之，触类以专之，化为《汤液经法》。今欲以模式，以阴阳为两综，剂分十二，以应十二地支，方分十种，以应十天干，据此为十二剂，每剂十方，共计百二十方也，以应《汤液经法》中“中品中药为疗疾祛邪之方，亦百二十首”之目。

张大昌撰，弟子范志良整理1990年冬

## 十二神方

四神、八维方

北方壬癸水，其季冬，其位子，其神玄冥，其兽玄武，其宿斗、牛、女、虚、危、室、壁。其气凛，其剂渗。经云：“渗可祛湿”。其方玄武，白术、茯苓、生姜、甘草属。

东方甲乙木，其季春，其位卯，其神勾芒，其兽青龙，其宿角、亢、氐、房、心、尾、箕。其气散，其剂轻。经云：“轻可祛实（一云闭，邪气闭实也）”。其方青龙，麻黄、甘草、杏仁、桂枝属。

南方丙丁火，其季夏，其位午，其神祝融，其兽朱鸟（雀），其宿井、鬼、柳、星、张、翼、轸。其气润，其剂滋（一云润）。经云：“滋可已枯”。其方朱鸟，阿胶、鸡子黄、黄连、黄芩属。

西方庚辛金，其季秋，其位酉，其神蓐收，其兽白虎，其宿奎、娄、胃、昴、毕、觜、参。其气肃，其剂收。经云：“收可已耗”。其方白虎，石膏、粳米、知母、甘草属。

北东其位丑，阳气始生，地气始动。其宿咸池，其气滑。经云：“滑可祛著”。其方咸池，榆皮、葵子、黄芩、滑石属。

东北其位寅，日出之方，阳气初生，其宿阳旦，其气温。经云：“温可祛寒”。其方阳旦，桂枝、甘草、大枣、生姜属。

东南其位辰，阳气大振，万物思动。其宿天阿，其气宣。经云：“宣可祛郁”。其方天阿，生姜、半夏、橘皮、桂心属。

南东其位巳，阳气大张，大雨思降，其宿螣蛇，其气泄。经云：“泄可祛实”。其方螣蛇，厚朴、大黄、甘草、枳实属。

南西其位未，未者，味也，百味斯实。其宿神后，其气涩。经云：“涩可固脱”。其方神后，赤石脂、干姜、禹粮石、粳米属。

西南其位申，阴气初盛，月出之地。其宿阴旦，其气清。经云：“清可祛热”。其方阴旦，黄芩、大枣、甘草、芍药属。

西北其位戌，大地澄清，生机已减。其宿紫宫，其气重。经云：“重可祛怯”。其方紫宫，牡蛎、龙骨、滑石、赤石脂属。

北西其位亥，阴气思收，大地闭塞。其宿勾陈，其气补。经云：“补可扶弱”。其方勾陈，甘草、生姜、大枣、人参