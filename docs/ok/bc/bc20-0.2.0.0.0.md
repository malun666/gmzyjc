## 石硫黄

**〔原文〕味酸有毒，大热纯阳，**<small>硫黄阳精极热，与大黄极寒，并号将军。</small>**补命门真火不足。性虽热而疏利大肠，与燥涩者不同。**<small>热药多祈秘，惟硫黄暖而能通；寒药多泄，惟黄连肥肠而止泻。</small>**若阳气暴绝，阴毒伤寒，久患寒泻，脾胃虚寒，性命欲垂尽者用之，亦救危急妙药也。治寒痹冷癖，足寒无力，老人虚秘，**<small>《局方》用半硫丸。</small>**妇人阴蚀，小儿慢惊。暖精壮阳，杀虫疗疮，辟鬼魅，化五金，又能干汞。**<small>王好古云：太白丹、来复丹，皆用硫黄，佐以硝石，至阳佐以至阴，与仲景白通汤佐以人尿、猪胆汁意同。所以治内伤生冷、外冒暑湿，霍乱诸病，能除扦格之寒。兼有伏阳，不得不尔，如无伏阳，只是阴虚，更不必以阴药佐之。《夷坚志》云：唐与正亦知医，能以意治病，吴巡检病不得溲，卧则微通，立则不能涓滴，遍用通药不效，唐问其平日自制黑锡丹常服，因悟曰：此必结砂时，硫飞去，铅不死，铅砂入膀胱，卧则偏重犹可溲，立则正塞水道，故不通。取金液丹三百粒，分十服，瞿麦汤下，铅得硫则化，水道遂通。家母舅童时亦病溺涩，服通淋药罔效，老医黄五聚视之曰：此乃外皮窍小，故溺时艰难，非淋证也。以牛骨作楔，塞于皮端，窍渐展开，勿药而愈。使重服通利药，得不更变他证乎？乃知医理非一端也。硫能化铅为水，修炼家尊之为金液丹。</small>**番舶者良。**<small>难得。</small>**取色黄坚如石者，以莱菔剜空，入硫合定，糠火煨熟，去其臭气；以紫背浮萍煮过，消其火毒；以皂荚汤淘其黑浆。一法绢袋盛，煮酒三日夜；一法入猪大肠烂煮三时用。畏细辛、诸血、醋。**

**土硫黄，辛热腥臭，止可入疮药，不可服饵。**

【讲解】**硫黄外用可杀虫止痒，内服可壮阳通便。**为天然硫黄矿石的提炼加工品。也称硫黄。为黄色或黄绿色的结晶块状物，质重而松脆易碎，断面呈蜂窝状，有光泽，具特殊臭味，遇火燃烧，发出青烟，臭更甚。内服时，将硫黄与豆腐同煮至豆腐呈黑色为度，除去豆腐，阴干，用时研末。这样毒性已减，内服安全。原文所述其他制法罕用。所谓番舶者良，是指海外进口品，尤以日本产者，质结实，有光泽，品质较佳。

本品酸温，有毒。入肾与大肠经。外用有杀虫止痒之功；内服有壮阳通便之效。适用于疥癣、湿疹、皮肤瘙痒等证。内服可补火壮阳，治下元虚冷，冷秘，冷泄，寒喘，阳萎等证。《本经》谓：主妇人阴蚀。《药性本草》曰：除冷风顽痹等，近世皆少用之。

【临证应用】硫黄用于疥癣，皮肤瘙痒等证，可收杀虫止痒之效。如以硫黄一味研末，麻油调涂可治疥疮；治干湿癣，可以硫黄配风化石灰、铅丹、轻粉研末，生油调涂。对于肾阳不足，下元虚冷之证，则多内服，如硫黄配附子、肉桂、黑锡等，即黑锡丹，可治肾不纳气的寒喘；配鹿茸、补骨脂可治小便频数、阳痿、腰膝冷痛等证。此外，本品纯阳，温通而不燥涩，能疏利大肠而治脏寒之冷秘，以起温寒通便之功，常配半夏为丸如半硫丸。

【用量用法】外用适量，研末敷，或油调涂，或烧烟熏。内服1一8克，入丸散。孕妇及阴虚火旺者忌用。
