### 枳椇子

**〔原文〕甘平。止渴除烦，润五脏，解酒毒**。<small>葛根解酒，而发散不如枳椇。屋外有枳椇树，屋内酿酒多不佳。赵以得治酒毒房劳病热者，加葛根于补气血药中，一贴微汗，反懈怠，势如故，知气血虚，不禁葛根之散也，必得枳椇方可，偶得干者加入即愈。《东坡集》曰：杨颖臣病消渴，日饮水数斗，饭亦倍进，小便频数，服消渴药日甚。延张肱诊之，笑曰：君几误死！取麝香当门子以酒濡作十许丸，枳椇子煎汤吞之遂愈。问其故，肱曰：消渴消中，皆脾弱肾败，土不制水而成。今颖臣脾脉极热，肾脉不衰，当由酒果过度，积热在脾，所以多食多饮，饮多溲不得不多，非消非渴也。麝香坏酒果，枳椇能胜酒，故假二物以去酒果之毒也。雷斅曰：凡使麝香，用当门子尤妙。</small>**俗名鸡距，以实拳曲如鸡距，蜀呼为棘枸。经霜黄赤，甚甘。其叶入酒，酒化为水**。

【讲解】**枳椇子功专解酒**。为鼠李科落叶赤木植物枳椇的带有肉质果柄的果实或种子。又名木蜜。生用。自河北、河南，以至广东、贵州、云南均有分布。

本品味甘酸，性平，入心、脾经。功能清热除烦、解酒。治酒醉烦热，口渴呕吐，二便不利。

【临证应用】枳椇子用于饮酒过多，烦热口渴，可与葛花同用。与甘蔗配伍，可治吐血。然临床少用。

【用量用法】 内服，煎汤10~15克；浸酒或入丸剂。脾胃虚寒者禁用。
