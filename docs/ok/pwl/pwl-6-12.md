# 半夏白术天麻汤



黄柏（二分） 干姜（三分） 天麻 苍术 白茯苓 黄 泽泻 人参（以上各五分） 白术 炒曲（以上各一钱） 半夏（汤洗七次） 大麦 面 橘皮（以上各一钱五分）

上件 咀。每服半两，水二盏，煎至一盏，去渣，带热服，食前。此头痛苦甚，谓之足太阴痰厥头痛，非半夏不能疗。眼黑头旋，风虚内作，非天麻不能除；其苗为定风草，独不为风所动也。黄 甘温，泻火补元气；人参甘温，泻火补中益气；二术俱苦甘温，除湿补中益气；泽、苓利小便导湿；橘皮苦温，益气调中升阳；曲消食，荡胃中滞气；大麦面宽中助胃气；干姜辛热，以涤中寒；黄柏苦大寒，酒洗以主冬天少火在泉发躁也。