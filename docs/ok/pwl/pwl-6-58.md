# 三黄丸



治丈夫、妇人三焦积热。上焦有热，攻冲眼目赤肿，头项肿痛，口舌生疮；中焦有热，心膈烦躁，不美饮食；下焦有热，小便赤涩，大便秘结。五脏俱热，即生痈、疮、痍。及治五般痔疾，肛门肿痛，或下鲜血。

黄连（去芦） 黄芩（去芦） 大黄（以上各一两）

上为细末，炼蜜为丸，如梧桐子大。每服三十丸，用熟水吞下；如脏腑壅实，加服丸数。小儿积热，亦宜服之。