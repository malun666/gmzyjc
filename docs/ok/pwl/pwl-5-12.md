# 凉血地黄汤



黄柏（去皮，锉，炒） 知母（锉，炒，以上各一钱） 青皮（不去皮穣） 槐子（炒） 熟地黄 当归（以上各五分）

上件 咀。都作一服，用水一盏，煎至七分，去渣，温服。

如小便涩，脐下闷，当下之；如有传变，随证加减∶如腹中动摇有水声，而小便不调者，停饮也，诊显何脏之脉，以去水饮药泻之；假令脉洪大，用泻火利小便药之类是也；如胃虚不能食，而大渴不止者，不可用淡渗之药止之，乃胃中元气少故也，与七味白术散补之；如发热恶热，烦躁，大渴不止，肌热不欲近衣，其脉洪大，按之无力者，或兼目痛鼻干者，非白虎汤证也，此血虚发躁，当以黄 一两、当归身二钱， 咀，水煎服；如大便闭塞，或里急后重，数至圊而不能便，或少有白脓，或少有血，慎勿利之，利之则必致病重，反郁结而不通也，以升阳除湿防风汤举其阳，则阴气自降矣。