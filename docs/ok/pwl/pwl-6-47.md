# 神保丸



治心膈痛，腹痛，血痛，肾气痛，胁下痛，大便不通，气噎，宿食不消。

木香 胡椒（以上各二钱五分） 巴豆（十枚，去皮油心膜，研） 干蝎（七枚）

上件四味为末，汤浸蒸饼为丸，麻子大，朱砂三钱为衣。每服五丸。如心膈痛，柿蒂、灯心汤下；如腹痛，柿蒂、煨姜煎汤下；如血痛，炒姜醋汤下；如肾气痛、胁下痛，茴香酒下；如大便不通，蜜调槟榔末一钱下；如气噎，木香汤下；如宿食不消，茶酒浆饮任下。