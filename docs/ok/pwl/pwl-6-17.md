# 清胃散



治因服补胃热药，而致上下牙痛不可忍，牵引头脑满热，发大痛，此足阳明别络入脑也。喜寒恶热，此阳明经中热盛而作也。

真生地黄 当归身（以上各三分） 牡丹皮（半钱） 黄连（拣净，六分，如黄连不好，更加二分；如夏月倍之。大抵黄连临时，增减无定） 升麻（一钱）

上为细末。都作一服，水一盏半，煎至七分，去渣，放冷服之。