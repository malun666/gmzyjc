# 除风湿羌活汤



羌活（一两） 防风（去芦） 苍术（酒浸，去皮） 黄 （以上各一钱） 升麻（七分） 炙甘草 独活柴胡（以上各五分） 川芎（去头痛） 黄柏 橘皮 本（以上各三分） 泽泻（去须，一分） 猪苓（去黑皮） 茯苓（以上各二分） 黄连（去须，一分）

上 咀。每服秤三钱或五钱，水二盏，煎至一盏，去渣，稍热服，量虚实施用。

如有不尽证候，根据加减法用之。

夫脉弦洪缓，而沉按之中之下得时一涩，其证∶四肢满闷，肢节烦疼，难以屈伸，身体沉重，烦心不安，忽肥忽瘦，四肢懒倦，口失滋味，腹难舒伸，大小便清利而数，或上饮下便，或大便涩滞不行，一二日一见，夏月飧泄，米谷不化，或便后见血，见白脓，胸满短气，膈咽不通，或痰嗽稠粘，口中沃沫，食入反出，耳鸣耳聋，目中流火，视物昏花， 肉红丝，热壅头目，不得安卧，嗜卧无力，不思饮食，调中益气汤主之。