# 神应丸



治因一切冷物、冷水及潼奶酪水所伤，腹痛肠鸣，米谷不化。

丁香 木香（以上各二钱） 巴豆 杏仁 百草霜 干姜（以上各五钱） 黄蜡（二钱）

上先将黄蜡用好醋煮去渣秽，将巴豆、杏仁同炒黑烟尽，研如泥；余四味为细末将黄蜡再上火，春夏入小油五钱，秋冬入小油八钱，溶开，入在杏仁、巴豆泥子内同搅，旋下丁香、木香等药末，研匀，搓作铤子，油纸裹了旋丸用。如芥子大，每服三、五十丸，温米饮送下，食前，日三服